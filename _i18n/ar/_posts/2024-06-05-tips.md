---
layout: post
title: الدرر المنيرة من عباقرة المستديرة
date: 2024-06-05
description: نصائح
tags:
categories: random
---

أحاول توثيق النصائح المهنية اللي أتعلمها من الناس العظيمة في حياتي:

- "كلنا نحتاج نبيع شيء، فكرة أو منتج أو سيرتنا الذاتية. إذا ما قدرت تقنع الناس بالشيء، ما يفرق قد ايش هو جيد."

- "في مجال عملنا، طبيعي نحس بالوحدة أو الضغط أحياناً. لكن في فريقنا، لازم ما أحد يحس بالاثنين في نفس الوقت."

- لما تكون تفكر بالصورة الكبيرة، ويجيك أحد متعمق بالتفاصيل ويسألك سؤال دقيق لأنه حاس إنه متوهق، جرب تقول له "أنت تقول لي”. ممكن شوي غريبة بس ممكن تسوي العجايب. غالبا هو يعرف عن المشكلة أكثر من أي أحد، ومحتاج بس شوية تشجيع عشان يحلها.

- "أحياناً عشان نفهم الأسباب الجذرية لمشكلة وليش الناس يعانون في حلها، كل اللي نحتاجه هو التعاطف مع اللي يواجهونها."

- "لما تتكلم، حاول ترتب أفكارك بحيث المستمع يكون عنده فكرة وين كلامك رايح."

- "لما أحد يصمم يغلط، لا تحاول تمنعه بالقوة. بس خله يعرف إنك شايف إنها غلطة، وإذا كلامك صح، غالبا بيرجع لك عشان تساعده."

- ابدأ كل اجتماع بمشاركة نقاط النقاش في الاجتماع، واختمه بملخص سريع للنقاط اللي لازم تتنفذ.

- "لا تتزوج أفكارك، فيه دائمًا أفكار أفضل منها."

- "أنت غبي لو تسوي مهمة من غير ما تعرف ليش تسويها، بس لأن أحد طلب منك تسويها."

- قبل ما تقترح أي شي على أحد، اسأله أول عن اهتماماته.

- "روق واستمتع بوقتك، الوقت حيمشي."
